## Verantwoording

Deze rekentool geeft je inzicht in je energiekosten. De
gegevens zijn gebaseerd op de laatste informatie van de
overheid over het prijsplafond voor gas en stroom.

### Prijsplafond

Het kabinet wil voorkomen dat huishoudens in de problemen komen door de hoge prijzen voor gas en stroom.
Daarom komt er voor een deel van het
gas- en stroomverbruik een maximale prijs: een prijsplafond.
Dat betekent dat een deel van de gebruikte energie goedkoper
is dan de werkelijke prijs.

Energiebedrijven moeten gas en stroom leveren voor een
lagere prijs dan waarvoor zij inkopen. Daardoor
krijgen hun klanten een lagere maandrekening. De overheid
compenseert energiebedrijven voor het prijsverschil.

Het prijsplafond geldt vanaf 1 januari 2023 tot het
eind van het jaar. Er is nog geen officiÃ«le regeling. Alle
getallen nog kunnen nog veranderen.

In het oorspronkelijke plan wordt gedacht aan een
jaarverbruik van 1200 kubieke meter gas en
2400 kilowattuur stroom. Volgens de regering valt
daarbij minimaal de helft van de huishoudens onder het
prijsplafond als zij blijvend energie besparen.[^1]
Voor stroom zou het prijsplafond 0,70 euro worden en
voor gas 1,50 euro. Dat zijn de prijzen van 1 januari 2022. 

Voor het verbruik boven 1200 kubieke meter gas of 2400
kilowattuur stroom moet de normale prijs
worden betaald.

### Korting in november en december
In november en december 2022 geeft het kabinet een algemene korting op de energierekening. 
Er gaat een zak met geld naar de energiebedrijven, die daarmee het maandbedrag van hun klanten moeten verlagen.
Onder welke voorwaarden klanten in aanmerking komen voor een verlaging is nog onduidelijk. Het lijkt erop dat de korting voor iedereen zal gelden, ook voor huishoudens die geen korting nodig hebben.    

### Hogere btw, meer energiebelasting
In 2022 is de btw op gas en stroom verlaagd van 21 naar 
9 procent. Dat voordeel vervalt in 2023. Ook een 
voorgestelde hogere teruggave van de energiebelasting gaat niet 
door als het prijsplafond wordt ingesteld.[^1] 
In 2022 is de korting op de energiebelasting verhoogd van ongeveer &euro; 560 naar &euro; 785. 
Het lijkt erop dat deze korting weer wordt verlaagd naar &euro; 560 als het prijsplafond wordt ingevoerd.[^2]  

[^1]: [Prijsplafond energie moet huishoudens zekerheid bieden - 20-09-2022](https://www.rijksoverheid.nl/onderwerpen/prinsjesdag/nieuws/2022/09/20/prijsplafond-energie-moet-huishoudens-zekerheid-bieden)
[^2]: [Maatregelen om de hoge energieprijzen te compenseren](https://www.rijksoverheid.nl/onderwerpen/koopkracht/stijgende-energierekening-deels-gecompenseerd)