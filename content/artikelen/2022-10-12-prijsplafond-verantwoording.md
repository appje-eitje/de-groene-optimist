---
title: Prijsplafond, wat betekent dat voor mij?
type: case-study
tldr: |
  todo
readMore: false
authors:
  - Melle-Wijnia
  - Melle-Wijnia
---

## Toelichting en verantwoording

Deze rekentool geeft je inzicht in je energiekosten. De
gegevens zijn gebaseerd op de laatste informatie van de
overheid over het prijsplafond voor gas en elektriciteit.

### Prijsplafond

Het kabinet wil voorkomen dat huishoudens en andere kleinverbruikers in de problemen komen door de hoge prijzen voor gas en elektriciteit.
Daarom komt er voor een deel van het gas- en elektriciteitsverbruik een maximale prijs: een prijsplafond.[^1]
Dat betekent dat een deel van de gebruikte energie goedkoper kan zijn dan de werkelijke prijs.

Energiebedrijven moeten gas en elektriciteit leveren voor een prijs die niet hoger mag zijn dan de overheid bepaalt. 
Zeer waarschijnlijk is die prijs lager dan die waarvoor energiebedrijven inkopen. 
Klanten krijgen daardoor een lagere rekening. 
De overheid betaalt het prijsverschil aan de energiebedrijven.

Het prijsplafond gaat op 1 januari 2023 inen loopt tot het einde van het jaar.

Het prijsplafond geldt voor een jaarverbruik van 1200 kubieke meter gas en 2900 kilowattuur elektriciteit. 
Dat zou een huishouden met een gemiddeld verbruik een voordeel geven van ongeveer 2500 euro.
Voor stroom is het prijsplafond 0,40 euro worden en voor gas 1,45 euro. 

Voor het verbruik boven 1200 kubieke meter gas of 2900
kilowattuur elektriciteit moet de normale prijs
worden betaald.

### Korting in november en december
In november en december 2022 geeft het kabinet een algemene korting op de energierekening. 
Er gaat een zak met geld naar de energiebedrijven, die daarmee het maandbedrag van hun klanten moeten verlagen.
Onder welke voorwaarden klanten in aanmerking komen voor een verlaging is nog onduidelijk. Het lijkt erop dat de korting voor iedereen zal gelden, ook voor huishoudens die geen korting nodig hebben.    

### Hogere btw, meer energiebelasting
In 2022 is de btw op gas en stroom verlaagd van 21 naar 
9 procent. Dat voordeel vervalt in 2023. Ook een 
voorgestelde hogere teruggave van de energiebelasting gaat niet 
door als het prijsplafond wordt ingesteld.[^1] 
In 2022 is de korting op de energiebelasting verhoogd van ongeveer &euro; 560 naar &euro; 785. 
Het lijkt erop dat deze korting weer wordt verlaagd naar &euro; 560 als het prijsplafond wordt ingevoerd.[^2]  

[^1]: [Vanaf 1 januari lagere energierekening door verruimd prijsplafond - 04-10-2022](https://www.rijksoverheid.nl/actueel/nieuws/2022/10/04/vanaf-1-januari-lagere-energierekening-door-verruimd-prijsplafond)
[^2]: [Maatregelen om de hoge energieprijzen te compenseren](https://www.rijksoverheid.nl/onderwerpen/koopkracht/stijgende-energierekening-deels-gecompenseerd)
[^3]: [Zeer koude winter betekent 30% meer gasverbruik](https://www.weerplaza.nl/weerinhetnieuws/tot-ruim-30-meer-gasverbruik-in-koude-winters/7313/#:~:text=Zeer%20koude%20winter%20betekent%2030,3000%20tot%20ruim%203200%20graaddagen.)
