---
title: Prijsplafond, wat betekent dat voor mij?
type: case-study
tldr: Bereken snel en eenvoudig je kosten voor gas en elektriciteit met het prijsplafond.
readMore: false
date: 13-10-2022
authors:
  - Peter Doolaard
---

De [energieprijstool](/simple) van De Groene Optimist geeft je inzicht in je energiekosten. De gegevens zijn gebaseerd op de laatste informatie van de overheid over het prijsplafond voor gas en elektriciteit.

## Herkomst en gebruik van de bedragen

- De cijfers voor het prijsplafond in de energieprijstool komen uit de overheidscommunicatie.[^1]
- De tarieven voor gas en elektriciteit boven het prijsplafond komen van het Centraal Bureau voor de Statistiek (CBS).[^2] 
Het gaat om het variabele deel van de gemiddelde tarieven van september 2022. Vervang die tarieven door de prijzen in je energiecontract.
- De invloed van een zeer koude of juist milde winter komt uit een artikel op Weerplaza. Het verbruik van gas (of elektriciteit als er een warmtepomp is) wordt maximaal 30% verhoogd of 20% verlaagd.[^3]

## Prijsplafond

Het kabinet wil voorkomen dat huishoudens en andere kleinverbruikers in de problemen komen door de hoge prijzen voor gas en elektriciteit.
Daarom komt er voor een deel van het gas- en elektriciteitsverbruik een maximale prijs: een prijsplafond.
Dat betekent dat een deel van de gebruikte energie goedkoper kan zijn dan de werkelijke prijs.

Energiebedrijven moeten gas en elektriciteit leveren voor een prijs die niet hoger mag zijn dan de overheid bepaalt. 
Zeer waarschijnlijk is die prijs lager dan die waarvoor energiebedrijven inkopen. 
Klanten krijgen daardoor een lagere rekening. 
De overheid betaalt het prijsverschil aan de energiebedrijven.

Het prijsplafond gaat op 1 januari 2023 in en loopt tot het einde van het jaar.

Het prijsplafond geldt voor een jaarverbruik van 1200 kubieke meter gas en 2900 kilowattuur elektriciteit. 
Dat zou een huishouden met een gemiddeld verbruik een voordeel geven van ongeveer &euro;&nbsp;2500.
Voor elektriciteit is het prijsplafond &euro;&nbsp;0,40 en voor gas &euro;&nbsp;1,45. 

Voor het verbruik boven 1200 kubieke meter gas of 2900 kilowattuur elektriciteit moet de normale prijs worden betaald.

## Korting in november en december
In november en december 2022 geeft het kabinet een algemene korting op de energierekening. 
Er gaat een zak met geld naar de energiebedrijven, die daarmee hun klanten een korting van &euro;&nbsp;190 op de maandrekening moeten geven.
Deze korting geldt voor iedereen met een energiecontract.    

## Geen verlaagde btw, meer energiebelasting
Met de invoering van het prijsplafond vervallen in 2023 enkele andere maatregelen. Wat in elk geval blijft is de energietoeslag voor huishoudens met een laag inkomen van &euro;&nbsp;1300.[^4]

In 2022 is de btw op gas en stroom verlaagd van 21 naar 9 procent.
Dat voordeel vervalt in 2023. 
Ook een voorgestelde hogere teruggave van de energiebelasting gaat niet door.
In 2022 is de korting op de energiebelasting verhoogd van ongeveer &euro;&nbsp;560 naar &euro;&nbsp;785. 
Nu er een prijsplafond is, wordt deze korting weer verlaagd naar &euro;&nbsp;560.

## Welke berekening gebruiken we?

## Bronnen
[^1]: [Vanaf 1 januari lagere energierekening door verruimd prijsplafond](https://www.rijksoverheid.nl/actueel/nieuws/2022/10/04/vanaf-1-januari-lagere-energierekening-door-verruimd-prijsplafond)
[^2]: [Gemiddelde energietarieven voor consumenten](https://www.cbs.nl/nl-nl/cijfers/detail/84672NED) 
[^3]: [Tot ruim 30% meer gasverbruik in koude winters](https://www.weerplaza.nl/weerinhetnieuws/tot-ruim-30-meer-gasverbruik-in-koude-winters/7313/#:~:text=Zeer%20koude%20winter%20betekent%2030,3000%20tot%20ruim%203200%20graaddagen.)
[^4]: [Maatregelen om de hoge energieprijzen te compenseren](https://www.rijksoverheid.nl/onderwerpen/koopkracht/stijgende-energierekening-deels-gecompenseerd)
